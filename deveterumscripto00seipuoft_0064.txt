56

 

Οὐκοῦν, ἧν δ’ ἐγώ, μετὰ τοῦτο ἐπισκεπτέον τήν τε τραγῳδίαν καὶ
τὸν ἡγεμόνα αὐτῆς “Ομηρον, ἐπειδή τινων, ἀκούομεν, ὅτι οὗτοι πάσας
μὲν τέχνας ἐπίστανται, πάντα δὲ τὰ ἀνθρώπεια τὰ πρὸς ἀρετὴν καὶ
κακίαν, καί τά γε θεῖα ad Antisthenem respicere Dlimmler p. 29
optimo iure contendit. Quod si Niceratus dicit: ἴστε κτλ, haec
et rebus et verbis, quae apud Platonem legimus, quodammodo
similia sunt. Πάσας τέχνας, quas Plato commemorat, Niceratus
non universe sed singulatim adfert. Postea etiam versus Home-
ricos, qui item in Ione dialogo (537 A> occurrunt, laudat. Qui-
bus omnibus rebus efficitur, ut Niceratus, alter quasi Antisthe-
nes, eius sententias et exempla Homerica, quibus ille usus est,
proferat. Antisthenes ipse Niceratum, ut ea, quae pronuntiavit,
suppleat, interfatur. Cum id spectet, ut ex eisdem Homeri car-
minibus qualis summus rex sit, cognosci posse dicat, Nicerato
opitulatus probat Homerum omnes ad res humanas respicientem
carmina sua composuisse, atque ea, quae Plato de sententiis An-
tisthenis Homericis dicit, confirmat. Nam ad virtutes a Nicerato
numeratas Antisthenes quartam, virtutem optimi regiS, adicit.
Non igitur dubium est, quin ab Antisthene hoc loco suae sententiae
proferantur atque versus Homeri ab eo laudatus una cum eis,
qui secuntur, e libro Antisthenico haustus sit. Simili igitur modo,
quo Socrates Oonv. 3‚6 Antisthenis verba eius ipsius doctrina usus
supplet, hoc loco Antisthenes Xenophonteus Nicerati verba, quibus
nihil aliud inest nisi quod Antisthenes ipse libro quodam scripsit,
de suo supplet. Sic Xenophontis rationem libros conscribendi
optime perspicimus: Antisthenis sententiis usus, cum alterum
haec, alterum illa dicentem facit, in sermonem conglutinat.

Haec exempla idonea sunt, quibus Xenophontem Platonis arte
non uti certiores fiamus. Immo huius modi locis ad placita utrius·
que adversarii conscribenda uno utitur fonte.

Quibus rebus absolutis, cum de more Graecorum in auctoribus
adferendis satis multa disputaverimus eorum laudandi auctores
consuetudo in universum describenda est.

Ne eis quidem rationibus, quas modo tractavimus, cum arti-
flciosissimae sint et fere poetarum modo adhibeantur, scri-
ptores uti possunt nisi in libris esotericiS. Porro cum hae

