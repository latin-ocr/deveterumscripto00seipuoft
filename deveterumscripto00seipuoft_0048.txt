 

40

facile intellegitur. Sed ne priores quidem Hecataeo auctores Hero·
dotus nominatim laudat. Initium enim libros oratione soluta
conscribendi non ita multo ante Herodotum factum est, ut aucto·
res priores ab eis, qui Herodoti aetate florebant, satis diversi
essent. Nam Herodotus ipse in numero eorum, qui libros oratione
soluta conscribere coeperunt, refertur. Quo autem plures post
eum scriptores fuerunt, eo magis auctores superiores a posteriori·
bus discernebantur, quare apud posteriores scriptores illi alia
ratione quam hi laudari solebant. Hoc verum esse Platonis Theae-
teto et Isocratis Helena melius nihil docere potest. ln Theae-
teto, quo iu dialogo de compluribus cognitionis definitionibus
disseritur, sententiis Heracliti et Protagorae, qui nominantur,
tractatis Plato, quo loco ad Antisthenis definitionem transit (201 C),
eo Antisthenem tacere incipit. Neque aliter initio Helenae An-
tisthenes una cum Platone, quorum neuter nominatur, ut supra
dictum est, perstringitur. Sed de quibus deinde verba facit, de
Protagora Gorgia Zenone Melisso vita defunctis, eos, quamquam
pari modo reprehendit, nominare non dubitat.

Cuius consuetudinis causa, ut supra demonstratum est, ex
inimicitiis scriptorum est repetenda. Hoc comprobabit, quicumque
scriptorum Graecorum opera forensi luci exposita csse animo re-
putaverit. Herodoti enim libros recitando innotuisse traditur¹);
quo factum est, ut Herodotus vereretur apud totum populum
scriptores sibi aequos et pares palam nominatos corrigere atque
reprehendere. Haec ratio una cum primis libris foras datis ipsis
orta postea in omnium consuetudinem venit. Unum Heraclitum
ea nondum uti vidimus. Ut homo Ionicus acerrimus illam con·
suetudinem non neglexit. Neque enim Herodotus alia e natione
ortus est, neque fieri potuit, ut mos scriptorum, quem statuimus,
parvo temporis spatio inter Heracliti et Herodoti tempora iuter·
misso in contrarium verteretur. Immo Heraclitus librum suum
publici iuris non fecit, sed, ut Diels (Herakleitos von Ephesos,
p. vll) suo iure arbitratur, nemini nisi amicis suis scripsit. Quod

¹> Plut.. De Herod. malignit. 26. - Kirchhoff, Uber die Entstehungszeit
des herodotischen Geschichtswerkes. 2. Α. Berlin 1878, p. 11 sq.

