16

tribuit atque versibus laudatis, qui amorem patriae ab oratore
magni aestimatum docent, remotis prorsus marcet. Itaque facere
nou possum, quin omnes, quos legimus versus a Lycurgo in ora-
tione habita laudatos esse iudicem. Neque aliud de versibus a
Demosthene et Aeschine adlatis dicendum est. Nihil igitur ora-
toribus Atticis obstitisse videtur, quominus versus, interdum vel
plurimos declamarent. Immo, quia orationes ad dicendum scribe-
bant, ceteris scriptoribus minus, si quid est mei iudicii, versus
verbotenus laudare non videntur veriti esse.

His omnibus e rebus hoc colligendum esse videtur,illud artis
praeceptum laudandi versus, etsi fuerit, non tamen ab omnibus
scriptoribus Graecis observatum esse, certe non ita ut idem
praeceptum verba soluta laudandi, id quod postea concedetur. Lam
hoc loco monendum est Xenophontem Mem. I 2, 56, ubi Polycratem
laudat (de ratione, quae Xenophonti cum Polycrate intercedit,
postea plura verba faciemus), de eius verbis oratione obliqua
referre, sed versus Hesiodi atque Homeri ab eo laudatos ad verbum
exscribere. Idem in Aristotelis libro de Atheniensium republica
summa cum diligentia scripto observari potest, quo auctorum
pedestrium verba .ipsa numquam exscribit, sed nonnullis locis
versus et eos multos ad verbum laudat (V 2, 3, XII 1, 2, 3, 4, 5,
XIX 3, XX 5). Simili ratione alii scriptores usi sunt. Neque
mirum est, quod in versibus laudandis a consuetudine bene scri-
bendi saepissime decesserunt. Nam multo facilius fuit versus quam
auctorum pedestrium verba verbotenus exscribere, cum illi, ut
erant numero vincti, melius his memoria teneri potuerint. Quin
etiam Homeri et Pindari versus eadem de causa diversa ratione
laudatos invenimus. Nam Homeri versus, qui non solum omnibus
noti essent, sed etiam magis quam poetae lyrici illius celeberrimi
versus hominum memoriae infigerentur, pro numero laudatorum
versuum saepius verbotenus exscripti sunt quam Pindari verba
difficilia ad intellegendum.

Quae omnia cum ita sint, veteres scriptores utrum versus ad
verbum adferant an dissolvant dubitantes videmus Hoc sermone
secundum artis praecepta scribendo postulabatur. Ne illud omit-
terent, utrumque scriptores Graeci eo consequebantur, quod,

