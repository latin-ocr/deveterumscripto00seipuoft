 

18

 

ptorum ratione auctores adserendi cognita perspiciemus. Hos igi·
tur, quorum quasi princeps Herodotus huc pertinet, age tractemus.

Quamquam et ante Herodotum et eius temporibuscomplu·
res scriptores erant, quos laudare potuit, non solum philosophi,
sed etiam logographi‚ tamen unum Hecataeum nominat. Eorum
autem locorum, quibus eum commemorat, nobis duo respiciendi
sunt, quia eum alibi ut scriptorem non adfert nisibis: 11 143
et VI 137. Priore loc0, quo cum dicit πρότερον δὲ Ἑκαταίῳ
τῷ λογοποιῷ, Hecataeum scriptorem plane appellat, quid ille
Thebis generis sui originem recensens audiverit et viderit,
narrat, ut his cum rebus ea, quae ibi ipse vidit, comparet. Sed
hic locus omnino non is videtur esse, quo Herodotus Hecataeum
laudet, quia rationem in hac re usitatam, qua et auctor notatur
et eius verba exscribuntur, non secutus est. Quod ne ipse qui-
dem voluisse videtur. Cum enim auctoris laudati verba non ex-
scribat, librum, e quo hausit, velut VI 137, non nominat. Immo,
quia non tam sententiam quandam Hecataei quam ea, qnae vidit
et audivit, quasi in numero rerum gestarum sint, narrat,
Herodotus hac ratione laudandi Hecataeum utitur.

Altero loco (VI 137), quo accuratissimam rationem laudandi
adhibet, Herodotum Hecataei sententiam ipsam adferre primo
aspectu cognoscitur. Nam Herodotus, cum, ut ipse dicit,
diiudicare non possit, utrum iure an immerito Pelasgi ab Athenien-
sibus depulsi sint, primo Hecataei hac de re sententiam, cum
mirum in modum ad publicum iudicium se derigat, deiude Athenien-
sium opinionem adfert. Ut est diligens, hoc loco librum, quo
Hecataeus sententiam suam litteris mandavit, cum τοὺς λόγους
(licit, notare non omittit. Inde librum Hecataei titulo caruisse
colligere licet. Neque enim Herodotum libri titulum, si scisset,
silentio praetermissurum fuisse verisimile est. Nam aliis locis
Iliadem Odyssean] Cypria Epigonos Phrynichi fabulam (Μιλήυου
ἅλωσιν) accurate significat (II 116, IV 29, 11 117, IV 32, VI 21).
Itaque contentus est Hecataei librum verbo λόγοι usus, quo libri
ratio significetur, in universum notare,

Haec de duobus locis, quibus Herodotus Hecataeum nominatim

