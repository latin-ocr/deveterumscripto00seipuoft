24

 

minus ad auctores XV 268 laudatos Helenae loco illo supra com-
memorato (ξ 2) usus esse videtur. Neque enim modo Gorgiae
atque Melissi eadem praecepta laudat, sed etiam iudicium de auc·
toribus laudatis XV 268 factum simile est ei, quod X 3 auctoribus
nominatis invenitur. Isocrates, etsi loco posteriore maiorem
numerum auctorum quam priore adfert, tamen utroque res
notissimas laudat atque ea, quae philosophi laudati de eis rebuS,
quae sunt, senserint. Itaque loci, quibus Isocrates philosophos
superiores laudat, ei sunt, e quibus eum philosophandi scientia
leviter imbutum esse conicere liceat.

Neque multo saepius quam Isocrates, quem ut oratorem au-
ctores priorum temporum studiosius respicere vix exspectandum est,
Xenophon auctores laudat. Hic non solum scriptor Socraticus
est sed etiam de rebus gestis et artibus, quae ad usum cotidianum
pertinent, libros composuit. Discrepantibus ergo his scribendi
generibus sua cuique ratio auctores laudandi cum sit, singulas
consideraturi sumus.

In libris Socraticis aeque atque apud Isocratem duobus tantum
locis auctores nominatim laudantur. Altero argumentum libri
Prodici de Hercule scripti dicitur (Mem. II l, 21), altero duae
Anaxagorae sententiae adlatae a Socrate, qui in Platonis quoque
scriptis plerumque auctores in iudicium vocat, refelluntur (Mem.
IV 7, 6). Quae hic Socrates contra Anaxagoram dicit, ea iam a
Diogene Apolloniata et ab Antisthene ei opposita sunt (Dummler,
‘Ut-adomim, p.155, 1). Quae si Xenophon e libro quodam Anti-
sthenis (cuius in iudicio eum in Memorabilibus et Convivio con-
scriptis multis in rebus stare inter omnes constat¹) hausit, id
qnod verisimile est, etiam verba Anaxagorae ipsa laudata indidem
sumpsisse neque auctorem ipsum videtur adiisse. Aeque atque
hoc loco Xenophon, cum Mem. 14 eiusdem Anaxagorae censuram
agit, eundem auctorem Antisthenem sequitur (Diimml. Ak. c. IV).
Anaxagoram ipsum quidem Xenophon nec alibi nominat nec

 

1) Winckclmann, Antisthenis Fragmenta, Turici 1842, p. 21, 23, 308qq.
48 sqq. - Diimmler, Antisthen. pp. 29 sq. 35 sq. —- Joel, Der echte und der
x0noph«,ntis‹·he Sokrutes 1893.

