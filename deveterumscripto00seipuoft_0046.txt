38

 

modo e pleno et laeto Platonis genere dicendi eque summo eius
ingenio huius rationis causa repetenda est, sed etiam ex eo, quod
Plato, cum auctores adferat, non tam contra res quam contra auctores

sibi inimicissimos pugnat, id quod Isocrates in orationibus con· ·

scribendis sibi non miuus proposuit. Nam ut multitudine verborum
supersedeam, tantum hoc dico, Platonem cum Megaricis, quamquam
ne eis quidem assentitur, clementius agere. Hos enim De rep. VI
505ss (ἀλλὰ μὴν καὶ τάδε γε οἶσθα, ὅτι τοῖς μὲν πολλοῖς ἡδονὴ δοκεῖ
εἶναι τὸ ἀγαθόν, τοῖς δὲ κομψοτέροις φρόνησις.) κομψοτέρους esse dicit
(Zeller Ph. cl. Gr. ΙΙ 14, 260‚1). Quid? Quod Plato Soph. 248A
his verbis usus: Πρὸς δὴ τοὺς ἑτέρους ἴωμεν, τοὺς τῶν εἰδῶν φίλους·
σὺ δ’ ἡμῖν καὶ τὰ παρὰ τούτων ἀφερμήνευε. κτλ, se ipse laudat, ut
quid autea de ideis docuerit, corrigat! (Hirzel, Herm. VIII 1283
Dittenberger, Herm. XVI 343).

Quae omnia cum ita sint, gradus et quasi processus quidam
rationis tecte adferendorum auctorum, qua scriptores Graeci ute-
bantur, intelleguntur. Pro processu enim generis scribendi simplex
Herodoti ratio in Platonis et Isocratis scriptis artificiosior
fit. Maioris autem momenti est, quod ad rationem auctores
adferendi simultates, quae alteri auctori cum altero intercedunt,
magis atque magis pertinent.

Iam vero omnibus his locis aequales adferri animo reputan-
tes non dubitamus, quin ut ceteri scriptores ita Plato et Isocrates
cum modo magis modo minus contra auctores adlatos pugnarent,
commoti sint, ut eorum nomina tacerent. quue exemplo quodam
e Platonis ipsius scriptis petito affirmandum est. Quo enim modo
inimicitia orta ex amicitia secum ferat, ut amicus aliter appelle-
tur atque inimicus, ratio, quae est inter Platonem et Isocra·
tem, optime docet. Cuius rationis alteram partem e Platonis
Phaedro, alteram ex Euthydemo cognoscimus (Spengel p. 763).
Nam ex illius dialogi extrema parte Platonem Isocrati intima
familiaritate tum coniunctum fuisse colligere licet. Plato enim
amicum suum summis laudibus elatum, qui adulescens generosi
ingenii sit, et in orationibus conscribendis et in rebus excelsiori·
bus, quae ad philosophiam illam divinam pertineant, aetate firmata
omnibus praecursurum esse vaticinatur. Quid? Quod Isocrates

